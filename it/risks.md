# **Valuta i rischi**

## **1. Identifica i rischi per la tua sicurezza**

Dovresti prenderti cura della tua sicurezza online allo stesso modo in cui ti preoccupi della tua incolumità fisica. Mantenere al sicuro la tua presenza online è fondamentale per il tuo benessere e la tua serenità. Se qualcuno entra senza permesso nel tuo spazio online, è ovvio sentirsi violate.

## **2. Testa il livello di sicurezza delle tue azioni online**

Chiediti:

• **CHI** è la persona che ti pedina o minaccia online? Conosci questa persona? Questa persona è connessa in qualche modo a te e come? Quali sono le risorse economiche di questa persona? È una persona socialmente o politicamente influente? Quali competenze tecnologiche ha questa persona?

• **DOVE?** L’ambiente o la situazione in cui vivi rendono più facile minacciarti? Quali sono le leggi che possono essere applicate per proteggerti? Quali sono le norme sociali e di comportamento che regolano la comunità o la famiglia della persona che abusa di te e della tua propria? Se non hai risposte a queste domande, chiedi aiuto a persone di cui ti fidi. È spesso difficile ottenere informazioni sulle leggi che regolano la sicurezza e la privacy, perché o non esistono o non vengono applicate e questo rende più facile minacciarti impunemente.

• **COME? **Quanto è facile corrompere qualcuno vicino a te? La persona che esercita violenze su di te può usare la sua influenza o la sua posizione per ottenere informazioni su di te? Questa persona ha potere sui tuoi famigliari?

## ** 3. Aspetti fondamentali per la tua sicurezza**

[Fai questo test](https://docs.google.com/document/d/1ncJSuYvbiTFA9bxaruaMXwupwPSljJ-iEq0C3ydGEi8/edit?usp=drive_web) per capire qual è il tuo livello di sicurezza online.

Soltanto tu puoi sapere quali dispositivi elettronici usi, quali applicazioni e servizi utilizzi, come li usi e per quali scopi. Tieni a mente tutto questo nel momento in cui decidi quale strategia utilizzare per essere sicura online e ricorda che potrebbero essere necessari dei cambiamenti per quel che riguarda le tue abitudini. Questo potrebbe causare delle complicazioni o limitazioni, quindi scegli la strategia e i consigli che fanno meglio al caso tuo.

### Dispositivi** elettronici e applicazioni**

Scegli con attenzione a quale dispositivo elettronico, applicazione o rete affidare le tue informazioni. Ricorda che il tuo cellulare e il tuo portatile di norma raccolgono dati su di te che vengono poi condivisi con il provider della tua connessione internet \(es. Tiscali, Telecom Italia, Infostrada, Fastweb, ecc.\). Inoltre, potrebbero anche rischiare di essere hackerati. La tua connessione, le tue applicazioni e i servizi che usi potrebbero non essere sicuri o essere compromessi e utilizzati per monitorare le tue attività.

### **Account di posta elettronica**

È di solito al centro di tutto quello che fai online, perché lo usi per creare altri account su diversi siti, sulle varie piattaforme di social media, ecc. Se la tua email non è sicura, questo mette a rischio anche i dati che si trovano su tutti gli altri account connessi a questa.

### **Spyware**

Spyware è un tipo di software presente sul tuo cellulare che raccoglie informazioni sulla tua presenza online e che registra ogni suono che viene captato dal microfono del tuo telefono. Queste informazioni e registrazioni vengono mandate, senza che ti venga chiesto il consenso, ad organizzazioni che le utilizzano per mandarti delle pubblicità mirate in modo da aumentare i profitti. In alcuni telefoni è possibile attivare lo spyware in remoto e quindi registrare le informazioni, anche se il telefono a vederlo sembra spento. Se vuoi maggiori informazioni so come funziona lo spyware e come rimuoverlo, [leggi qui](http://www.spyware.it/).

